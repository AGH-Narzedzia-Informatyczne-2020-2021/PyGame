        Podczas ataku na siedzibę swojego największego wroga, złowrogiego maga Xaviusa, na armię króla Gavesha została rzucona klątwa. Większość żołnierzy zamieniła się w potwory, które zabiły większość królewskich sług i opanowały pełniącą rolę obozu wyspę. Król musiał ewakuować się do innej ze swoich siedzib, lecz myśl, że jego ojczyzna ziemia jest okupowana przez mordercze potwory nie dawała mu spokoju. Władca zdecydował się wyznaczyć nagrodę dla śmiałka, który oczyści ją z tych plugawych stworzeń.
        Zaoferował nie tylko pokaźną część swego skarbca, ale także rękę swojej ukochanej córki Javelinny. Wielu próbowało podołać zadaniu, jednak wszyscy albo pomarli, albo uciekli z wyspy w obawie o własne życie. Obecnie mieszka tam jedynie garstka kupców, dla których korzystne położenie wyspy na szlaku handlowym jest pokusą nie do odparcia. Dotychczas udawało im się bronić niewielkie miasteczko i czerpać pokaźne zyski z dogodnego miejsca na składowanie cennych towarów, jednak na jak długo?
        Gnany chęcią zdobycia sławy, bogactwa oraz ręki księżniczki (nie oszukujmy się, głównie ręki księżniczki) wyruszyłeś na wyspę na pokładzie statku handlowego. Po wyjściu na ląd twoim oczom ukazuje sie zadbane acz opuszczone portowe miasteczko. Na ulicach nie ma ludzi, w powietrzu nie czuć zapachu świeżo złowionych ryb. Jedynym towarzystwem jest grupka kupców z którymi przypłynąłeś, ci jednak szybko przenoszą towary do składu i zbierają się do drogi powrotnej. Jeden z nich wskazuje Ci drogę do domu głowy gildi.